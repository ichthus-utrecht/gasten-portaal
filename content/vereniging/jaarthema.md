---
title: Jaarthema
linktitle: Jaarthema
subtitle: "Dit jaar heeft het bestuur gekozen voor het jaarthema: \"aanstekelijk\""
description: Het jaar thema
menu:
  main:    
    parent: "vereniging"
    weight: 2
---

Dit jaar hebben wij gekozen voor het jaarthema ‘aanstekelijk’. In het licht van de betekenis van dit woord als ‘gemakkelijk op anderen overgaand’ en ‘navolging opwekkend’, hopen wij met onze liefde en passie voor Ichthus, Ichthianen aan te steken met hetzelfde enthousiasme bij Ichthus te zijn. Zo hopen we een actief jaar te hebben met mooie kringen, gezellige maaltijden, volle commissies en veel bezochte activiteiten. Door dit alles heen hopen we ook het vuur voor God aanstekelijk te laten zijn en zo ‘navolging opwekkend’ Jezus te volgen en op hem te gaan lijken, zoals onze hoofddoelstelling luidt.

Zo hopen we ten dienste te staan van de geestelijke, mentale en fysieke gezondheid van Ichthianen door te bouwen op onze drie speerpunten, zoals verwoord in ons beleid voor het seizoen 2022-2023.

> **Geloven = Gaaf**: Als je bent opgegroeid met christelijke muziek, ken je misschien wel de gelijknamige cd van Oké4Kids. Op dezelfde vrolijke wijs willen we komend jaar een aantal activiteiten belichten. Zo hebben wij drie themaweken op de planning staan. De eerste zal gaan over Identiteit en wie wij zijn als christen; De tweede zal in het teken staan van de nationale week van gebed en de derde zal in de Stille week plaatsvinden en zich richten op Pasen.

> **Organiseren = Meemaken**: Organiseren is bij uitstek een kans om je talenten te ontwikkelen, uit je comfortzone te stappen en zo gave dingen mee te maken. Zo kun je meedraaien in een heleboel verschillende commissies of meedoen in studietrajecten, borrel-debatavonden of spontane uitspattingen. 

> **Meer zielen = Meer vreugd**: Door in contact te staan met elkaar, maar ook met alumni, vrienden van Ichthus en Christian Union, kan Ichthus versterkt worden en is er ruimte om Gods licht te verspreiden in Utrecht. 