---
title: Praktische informatie
linktitle: Praktisch
subtitle: " Omdat het christendom centraal staat op onze vereniging, doen wij ook samen veel activiteiten met betrekking tot het geloof. Ichthus is een plek om te groeien in het geloof en samen nieuwe ervaringen mee te maken. "
description: Het jaar thema
menu:
  main:
    parent: "activiteiten"
    weight: 3
---

## Maaltijd

Iedere week op donderdag is er een verenigingsavond in Denksportcentrum Dijckzigt (Boorstraat 107, Utrecht). We beginnen samen met een maaltijd om 18:00 uur. Deze maaltijd is toegankelijk voor iedereen en kent een laagdrempelig en gezellig karakter. De maaltijd wordt elke week gemiddeld door zo'n 80 tot 90 personen bezocht. Tijdens de maaltijd is er de mogelijkheid om een mededeling te doen om de vereniging op de hoogte te houden van activiteiten en andere belangrijke informatie.

## Activiteiten op woensdagavond

Bijna iedere woensdagavond na de maaltijd is er een activiteit. Hierbij kun je denken aan een borreldebatavond, Algemene Ledenvergadering (ALV), jazzavond of een stadsspel. Daarnaast hebben we door het jaar heen een aantal keer een feest en ieder jaar een gala. Ichthianen komen verder op zondagen bij elkaar om na de kerk samen koffie en thee te drinken. Verder komen leden ook zelf met leuke initiatieven, zoals picknicken in het park, een sportavond organiseren of gaan liften.

## Borrels

Wekelijks na de activiteit op donderdag hebben we soos. Met een biertje, wijntje of watertje in de hand praten we dan na over bijvoorbeeld een lezing, spelen we bierpong of vermaken we ons met karaoke.

## Weekenden weg

Elk jaar zijn er verschillende weekenden waar je heen kunt gaan. We hebben kringweekenden, waar je met je kring een weekendje weggaat en die vrij in te vullen zijn. Aan het begin van het collegejaar, in september, is er het startweekend: een gezellig en ontspannen weekend om eerstejaars en ouderejaars kennis met elkaar te laten maken en het jaar op een leuke manier te beginnen. In het voorjaar is er een verdiepingsweekend. Zoals de naam al zegt, is dit een verdiepend weekend, met lezingen, workshops, maar ook vrije tijd om te ontspannen. Het slotweekend in juni is een gezellige afsluiter van het jaar. Daarnaast zijn er ook nog een aantal externe weekenden van onze landelijke verbanden waar we vaak met een afvaardiging naartoe gaan. Hier ontmoet je veel mensen van verenigingen uit het hele land.

## Jaarlagen

Eens in de zoveel weken kom je samen met je eigen jaarlaag. Samen ben je op de vereniging gekomen en met deze groep mensen blijf je verbonden voor de rest van je studententijd bij Ichthus. Met deze jaarlaag onderneem je leuke activiteiten zoals apenkooigym, een pubquiz of een stadsspel. Daarnaast heb je ieder jaar ook een jaarlagenweekend, waar je tot in de late uurtjes samen een kaartspel speelt of geniet van een drankje.
