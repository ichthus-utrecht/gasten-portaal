---
title: Contact
linktitle: Contact
subtitle: " Bij vragen of opmerkingen richting de besturende kern van Ichthus, of vraag je je af hoe je lid moet worden of is er iets anders wat nog niet duidelijk is? Kijk even of je vraag in de FAQ-lijst staat. Kun je je vraag niet vinden? Je kunt altijd contact met ons opnemen met het formulier onderaan de pagina. "
description: Contact met Ichthus Utrecht
menu:
  main:
    parent: "over"
    weight: 4
---

## FAQ - De meest gestelde vragen over Ichthus Utrecht

### Kan ik met een student van jullie meelopen op zijn of haar studie?

De studierichtingen bij Ichthus zijn zeer divers: grote kans dus ook dat er op de vereniging iemand rondloopt met de studie van jouw interesse waar je een dagje mee kan lopen.

### Kan ik aan een kamer komen via Ichthus?

Ichthus heeft geen eigen huizen in bezit, maar als je eenmaal lid wordt kun je vaak wel via via aan een kamer komen in een huis met Ichthianen.

### Aan wat voor eisen moet ik voldoen om lid te mogen worden van de vereniging?

Je moet ingeschreven zijn bij een HBO- of WO-opleiding. Je hoeft hiervoor niet per se in Utrecht te studeren. Daarnaast verwachten we ook dat je een christelijke levensovertuiging hebt als je lid wordt van de vereniging.

### Mag ik als MBO-student lid zijn van Ichthus?

In onze statuten staat vastgelegd dat MBO-studenten geen lid mogen worden van de vereniging. Dit komt mede doordat vanuit de Hogeschool Utrecht (HU) en de Universiteit Utrecht (UU) de eis staat dat 70% van de vereniging bestaat uit studenten aan de HU of UU. Om erkend te worden als studentenvereniging moeten we voldoen aan deze eis.

### Is het volgen van de introductieweek verplicht?

Het volgen van de introductieweek in september is niet verplicht om lid te worden van de vereniging. Wel wordt het van harte aanbevolen om deel te nemen, omdat het een goede manier is om kennis te maken met de vereniging en andere eerstejaars. Daarnaast is er paar weken later een startweekend, waar je vervolgens wordt ge√Ønstalleerd als lid. Het wordt ook van harte aanbevolen om hierbij aanwezig te zijn als je lid wilt worden.

### Word ik ontgroend?

Nee, Ichthus Utrecht doet niet aan een ontgroening voor de eerstejaars. In september vindt een introductieweek plaats en in oktober/november een eerstejaarsweekend, maar ontgroening is daar geen deel van.

### Wat zijn de verplichtingen van Ichthus?

Van elk lid wordt verwacht dat hij of zij deelneemt aan de Bijbelkring. Dit is eenmaal per week op de dinsdag (en bij uitzondering ook op maandag). Daarnaast heb je een paar keer per jaar een maaltijdtaak tijdens de algemene avonden en ben je verplicht om aanwezig te zijn bij de Algemene Ledenvergaderingen (in de regel tussen de drie en vijf keer per jaar).

### Kan ik bij Ichthus als ik een beperking heb?

Ja dat kan, we willen voor iedereen toegankelijk zijn als vereniging en we doen hier ook ons best voor om jou ook een thuis te bieden bij Ichthus. Samen met jou willen we kijken wat de mogelijkheden zijn.

### Is het belangrijk uit welke kerkelijke stroming je komt?

Nee, als Ichthus zijn we een interkerkelijke vereniging. De diversiteit in kerkelijke achtergronden zorgt ervoor dat je door met elkaar in gesprek te gaan je eigen horizon kunt verbreden en veel van elkaar kunt leren.

### Kan ik later in het jaar lid worden van de vereniging?

Later lid worden van de vereniging is in sommige gevallen mogelijk. Dit gebeurt altijd in overleg met jou en het bestuur.
