---
title: "April 2021"
date: 2021-04-28
draft: false
---

In april werden er weer verschillende activiteiten georganiseerd op Ichthus Utrecht. Zo vond er wederom een borreldebatavond plaats, met als interessant onderwerp ‘Censuur en de invloed van Social Media op beeldvorming’. Ook was er weer een debattoernooi waarin leden uit verschillende jaarlagen met elkaar debatteerden over de meest ludieke stellingen. Onder genot van een leuk borrelpakket konden we genieten van de mooie redenaties, interessante drogredenen en steekhoudende argumenten.

<!--more-->

De Retraite moest dit jaar volledig online plaatsvinden, maar er werden alsnog prachtige diensten en andere activiteiten gehouden rondom het thema ‘Let there be light!’. Het Verdiepingsweekend kon hybride plaatsvinden, waarbij kleine groepjes bij Ichthianen thuis samenkwamen om het programma met het thema ‘Verrassende vreugde’ te volgen.

Ook vonden in de afgelopen periode verschillende gebedsmomenten, twee mini-p&p’s en meerdere worshipmomenten plaats. Allemaal waardevolle momenten waarin we als vereniging God mochten ontmoeten. De gezelligheid ontbrak ook zeker niet, met onder andere een Soos en verschillende online borrelmomenten na activiteiten.

We hopen op twee fijne laatste maanden van het collegejaar, waarin nog veel gezellige en inspirerende avonden gepland staan, en waarin het gala ook steeds dichterbij komt…
