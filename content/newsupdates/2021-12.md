---
title: "November en December 2021"
date: 2021-12-28
draft: false
---

In november konden er gelukkig een aantal activiteiten fysiek doorgaan! Zo konden we samen met alle BOCS-verenigingen op Dankdag een Sing-In houden. Daarnaast hadden we ook onze eerste Missie-avond van het jaar, dit keer over wat evangelisatie voor ons als christenen betekent, en een StuDIA-avond over Kunstmatige Intelligentie. De Retraite met alle Ichthus-verenigingen uit het hele land kon helaas niet doorgaan vanwege de maatregelen, dus we kijken uit naar volgend jaar!

<!--more-->

In december was er een Walking Dinner toen de horeca sloot, waarbij leden in kleine groepjes bij verschillende huizen verschillende gangen van het diner op konden halen. Het werd afgesloten met een mini-PP die in kleine groepjes thuis werd gehouden. Verder zetten we ons in voor de stad Utrecht door de Kerstoutreach van BOCS en Serve the City. Ook hielden we een filmavondje met een filmbingo, en sloten we het kalenderjaar natuurlijk af met een kerstdiner, P&P en speech van mevrouw de Praeses! Evenals vorig jaar gebeurde dit weer in kleine groepjes, we kijken uit naar het moment dat dat weer met z'n allen kan!
