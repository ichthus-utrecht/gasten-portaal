---
title: "Februari 2021"
date: 2021-02-28
draft: false
---

Afgelopen februari vierden we als vereniging de 61e verjaardag van Ichthus Utrecht. Het was anders dan voorgaande jaren vanwege de lockdown, maar toch kijken we als vereniging terug op een geslaagde week.

<!--more-->

We begonnen op zondag met een Dies Praise-and-Prayer en een Dieslunch. Op maandag volgde een Crazy-88-strijd tussen de jaarlagen, die grandioos is gewonnen door de tweedejaars. Dinsdag hebben we ons als vereniging maatschappelijk ingezet door onder andere vluchtelingen te bezoeken, taarten te bakken en kaartjes te schrijven voor verzorgingstehuizen en afval te prikken in Kanaleneiland. Woensdag hield bestuur Gouman haar online Diesborrel, en we sloten de Diesweek op donderdag af met een feestelijke de Diesmaaltijd en een Pubquiz.

Het c.f.t. bestuur (het kandidaatsbestuur) werd ingestemd als f.t. bestuur door de ALV, wat betekent dat bestuur Jacobse eind juni het stokje over zal nemen van bestuur Gouman!

We zijn als vereniging samen begonnen aan de 40-dagentijd. Zo volgen we een 40-dagentijdsdagboek en houden we meer Prayer-and-Praise diensten en gebedsmomenten in deze tijd. Op deze manier mogen we samen als vereniging stilstaan bij het offer dat Jezus voor ons heeft gebracht.

We zien uit naar maart en april, waarin we verder mogen gaan met de 40-dagentijd, een Verdiepingsweekend mogen houden en o.t. bestuur Den Braanker de vereniging op stelten komt zetten tijdens de Sine Regno.
