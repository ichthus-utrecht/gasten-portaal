---
title: "News Update 2"
date: 2023-02-01
draft: false
summary: "This is a short summary of the second news update."
---

Nadat in januari het candidatus future tempore bestuur bekend gemaakt was, mochten zij op 2 februari zichzelf aan de vereniging presenteren op de algemene ledenvergadering. De vereniging maakte nader kennis met hen, waarna zijn zij ingestemd als future tempore bestuur. Dat betekent dat bestuur Van den Berg II volgend jaar aan het roer van Ichthus Utrecht zal staan!
De week erop trokken we onze warme kleding aan om te gaan schaatsen met BOCS, het verband van christelijke studentenverenigingen in Utrecht. Met maar liefst zeventien aanwezige leden waren wij daar de best gerepresenteerde vereniging!
Het hoogtepunt van februari was toch wel onze diesweek. Elke dag waren er activiteiten om te vieren dat onze vereniging op 25 februari 2023 al 63 jaar bestaat. We hielden een bakwedstrijd, speelden twee stadsspellen, deden een vrijwilligersactie, borrelden samen en hielden een Praise-and-Prayer. Uiteraard kon ook het gala niet ontbreken, daar hebben we samen de Dies Natalis (verjaardag) ingezongen met het verenigingslied. Een prachtige manier om zoâ€™n feestelijke week af te sluiten. 