---
title: "Juni 2022"
date: 2022-06-28
draft: false
---

We zijn alweer in de laatste maand van het verenigingsjaar beland... Maar gelukkig kunnen we het jaar heel feestelijk afsluiten! In april en mei stond de 50-dagentijd centraal; we stonden stil bij de komst van de Heilige Geest en onze relatie met Hem. We sloten dit af met zowel de Live-It! conferentie van IFES met Hemelvaart en Opwekking tijdens Pinsteren.

<!--more-->

Verder hebben we onder andere een maaltijd met vluchtelingen gehouden, en een lezing over wokeness en academische vrijheid. Ook hebben we een Open Avond gehouden waarbij iedereen die ge√Ønteresseerd is in Ichthus langs kon komen om een kennis te maken onder het genot van een heerlijke barbecue in de tuin van onze locatie! Het grootste feestje was uiteraard het gala dat we 17 juni eindelijk konden houden. Het heerlijke diner werd gevolgd door een magistraal feest!
