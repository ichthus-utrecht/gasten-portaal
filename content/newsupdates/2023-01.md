---
title: "News Update 1"
date: 2023-01-01
draft: false
summary: "This is a short summary of the first news update."
---

Het nieuwe jaar trapten we af met een nieuwjaars Praise-and-Prayer. Wat is er beter dan het nieuwe jaar beginnen met aanbidding? Nadat we naar hartenlust gezongen hadden, speechte Marlies, onze Praeses. Ook werd die avond bekend gemaakt wie het hoc tempore bestuur (het huidige bestuur) aandraagt om het stokje over te nemen.

Tijdens de internationale week van gebed, 18-25 januari, heeft het M-team dagelijks een activiteit georganiseerd. Op dinsdag was er een Bijbelstudie over gebed, en 's woensdags maakten we samen muziek. Op donderdag was de activiteit een over-de-streepavond, waarbij we nadachten over wie wij zijn en hoe dat onze relatie met de Here God be√Ønvloedt. Al deze activiteiten leidden naar het ware hoogtepunt: een gebedsmarathon. Gedurende 24 uur waren Ichthianen om de beurt aan het bidden. Hiervoor heeft het M-team een ruimte ingericht met verschillende stationnetjes, zodat we op verschillende manieren konden bidden. Tijdens de laatste week van januari begonnen de studietrajecten. Dat zijn een of twee avonden waarin Ichthianen kennis kunnen maken met verschillende onderwerpen en vaardigheden. Zo was er een cursus gebarentaal, konden Ichthianen leren over Queen Elizabeth II of over spellen en werd de Nederlandse identiteit besproken. Al met al was januari een maand waarin we veel mochten beleven!