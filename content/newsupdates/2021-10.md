---
title: "Oktober 2021"
date: 2021-10-28
draft: false
---

We kunnen terugkijken op alweer twee mooie maanden van dit verenigingsjaar op Ichthus Utrecht. Na een leuke introweek mochten we maar liefst 65 eerstejaars verwelkomen op de vereniging! Daarna trapten we het jaar af met een startweekend waarin we de 1.5 meter los konden laten en genoten van de gezelligheid.

<!--more-->

Inmiddels zijn er ook alweer twee ALV’s geweest, waarvan één tot het ochtendgloren. Verder hebben we onder andere kunnen genieten van een borreldebatavond, waar interessante discussies werden gevoerd over verschillende onderwerpen. Ook was er een kledingrecycleparty, waar we op een duurzame manier onze garderobe konden uitbreiden. En tot slot was er een old school game night met een heel spelletjescircuit.

De eerstejaars hadden hun eerstejaarsweekend waarin ze elkaar beter leerden kennen. Een geslaagd weekend volgens de verhalen!

Al met al was het een mooie start van het nieuwe verenigingsjaar op Ichthus Utrecht, met veel gezelligheid en inspirerende activiteiten. We kijken uit naar wat de rest van het jaar nog meer in petto heeft!
